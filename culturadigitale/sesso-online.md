---
layout: post
title: Sesso online
---

Riporto una riflessione di Umberto Galimberti intorno al sesso on line,
come elemento di un più vasto mercato culturale intento alla
mistificazione dei contenuti sociali. Dal libro 'le cose del amore' 2004
Feltrinelli

dove attraverso le definizioni di sensazioni e sentimenti avviene la
manipolazione intellettiva e la mercificazione dell'immagine per
aggiornare il mercato e codificare il controllo culturale. Il discorso
del libro è molto più ampio, ma ricostruito una sintessi dei passaggi
sul argomento. (-:


*Una definizione di desiderio come qualcosa di scorretto, sfuggente,
contrario al discorso amoroso*

".....
Il desiderio, infatti, non sa cosa vuole. E' un atto infondato che trova
insopportabile ogni gesto della ripetizione volto a confermare se stesso.
....
Di qui il successo dell'amore on line. La fantasia di scatenare il
proprio desiderio con una persona che non c'è o non è accessibile, con
l'estraneo misterioso, offre non solo la possibilità di esplorare il
proibito e il precario, ma anche l'opportunità di fantasticare sul
proibito e sul precario da un luogo più sicuro rispetto alle nostre
relazioni reali, nelle quali non intendiamo permettere a noi stessi di
destabilizzarci.
...."

*perché attraverso la seduzione della nudità del corpo avviene un furto*

"...
La stessa nudità del corpo, che pretende di essere emancipata e
progressista, lungi dal trovare la naturalezza al di là degli abiti, dei
tabù e della moda, passa accanto al corpo come equivalente universale
dello spettacolo delle merci, per scrivere i suoi segni univoci, che si
evidenziano nel linguaggio dei bisogni indotti e dei desideri manipolati.
...
il desiderio ormai codificato non si riferisce tanto agli oggetti,
quanto alle immagini molto più ampie che, grazie alla seduzione, gli
oggetti acquistati suggeriscono. E spesso sono solo queste ultime a
essere consumate.
Ma l'immagine è parola rubata e restituita. Solo che, come ci ricorda
Roland Barthes: «La parola che ci viene riportata non è più interamente
quella sottratta. Nel riportarla non la si è messa esattamente al suo
posto».  Questo rapido furto, questo breve momento di una falsificazione
è l'effetto mistificatorio della seduzione, che intrappola il corpo
messo in scena sul registro dell'immaginario.
...."

*furto dove il corpo e la sua immagine è una nuova merce da vendere*

"...
A questo sistema di «liberazione» dà man forte tutta quella letteratura
sul corpo che lo mobilita non per una manifestazione delle sue
potenzialità espressive, ma per un'emancipazione programmata in vista di
uno sfruttamento più razionale e sistematico.
E così, paradossalmente, questa «scoperta del corpo», che si vuole
presentare come premessa per la sua liberazione, è utilizzata per
liquidare il corpo in quello spazio unitario e omogeneo che è il sistema
economico e la sua produzione.
Questa, non più interessata al corpo come forza lavoro, ne sfrutta,
attraverso la seduzione, la forza del desiderio, allucinandolo con quei
bisogni da soddisfare, quali la bellezza, la giovinezza, la salute, la
sessualità, che sono poi i nuovi valori da vendere.
Mobilitato nello spettacolo della seduzione, il corpo diventa
quell'istanza gloriosa, quel santuario ideologico in cui l'uomo consuma
gli ultimi resti della propria alienazione.
..."

---
title: whatisart?
layout: post
tags:
- philosophy
- arte
- ''
---

<p>
Le domande come 'che cosa è l'arte?' 'che cosa è il tempo?' 'che cosa è il gioco?'. Sono trappole concettuali create dalla esperienza quotidiana e da una certa tradizione nel credere che esistano sempre assoluti che comprendano tutto. Pensare che un bel disegno o una melodia siano l'essenza e il cardine su cui reggere l'insieme della produzione artistica è riduttivo. Non perché le muse siano 9 e col tempo l'ingegno umano né a partorite nuove, anche se molti sostengono che alcune tradizionali siano morte; ma credere che l'arte abbia raggiunto la completezza e solo seguendo certe pratiche si esprime si esprime l'impotenza del limite della creatività perché la società umana e l'uomo si evolvono e con esso le sue esigenze e capacità di rappresentazione.
</p><p>
        Il dilemma di intuire e non definire dilania i cervelli di più di una persona più o meno da sempre. Che cosa è? Carenza di parole, di frasi? L'emergere dell'ignoranza? Ammettiamo subito che è molto più facile sopra sedere alle difficoltà, che incagliarsi in esse [perché se si rimane incagliati spesso non se né esce e nell'era del click le cose peggiorano], però certi comportamenti producono e coltivano il non sapere invece di dipanare le nebbie, non se né abbiano a male coloro che propongono le classiche capacità, ci vogliono è una attività della memoria da non smarrire; ma non può forzare, prevalere, prevaricare sulla riflessione e sulla ricerca.
</p><p>
        Le parole possono definire tutto? No, proviamo a definire un suono, un insieme di suoni, il colore neutro se non abbiamo una conoscenza diretta la descrizione lessicale sarà sempre insoddisfacente. L'ignoranza non è prerogativa di alcuni, è una esperienza comune a tutti forse il vero e unico assoluto che esiste; la differenza sta nel come ci rapportiamo ad essa e come accettiamo l'esperienza conoscitiva che ci redime. Perciò un buon disegno sarà sempre espresso da un buon disegno, il ready made è ready made. Quindi come il disegno ha le sue regole e le sue sintassi, anche le altre forme espressive costruiscono e si esprimono nei propri canoni generando dipendenze nei significati e significanti espressi, evasi, negati.
</p><p>
        L'opera d'arte è l'oggetto che costituisce l'arte. Ha le sue qualità: è dotata di senso intrinseco in sé stessa o senso estrinseco nei riferimenti, da f
orma a un contenuto difficilmente esprimibile diversamente perciò sarebbe 'origine di parola' che porta alle conseguenze della riflessione e del confronto, dove il gusto partecipa o rifiuta.
</p><p>
        L'arte può essere riconosciuta e definita, finché non cerchiamo visioni universali, unidirezionale, non confondiamo i suoi elementi per l'arte. Il libro 'che cosa è l'arte?' di A.C. Danto offre una serie di elementi a questa rilfessione di seguito alcuni brani
</p><p>

</p>
<table border="0">
	<caption>DANTO</caption>
	<thead>
		<tr>
			<th></th>
			<th></th>
			<th></th>
		</tr>
	</thead>
	<tbody>
		<tr>	<td></td>		<td colspan="2">    
		
		<b>Non tutto può essere arte</b><br>

Ci sono vari livelli di fedeltà nell'imitazione, quindi la definizione platonica dell'arte è rimasta valida, con poche obiezioni, fino a quando ha cessato di cogliere l'apparente essenza dell'arte. A che cosa si deve la svolta? Storicamente si deve all'avvento del Modernismo, quindi questo libro parte esaminando alcuni cambiamenti rivoluzionari verificatisi in Francia, in particolare a Parigi. La posizione platonica ebbe vita facile dal VI secolo a.C. fino al 1905-1907, quando arrivarono i cosiddetti fauves (“belve") e poi il Cubismo. A mio avviso, per elaborare una definizione migliore di quella platonica bisogna guardare agli artisti più recenti, poiché sono più propensi a eliminare dalle teorie sull'arte qualità che in passato erano ritenute essenziali, come la bellezza. Nel 1915 Marcel Duchamp trovò il modo di sbarazzarsi del bello, mentre nel 1964 Andy Warhol scoprì che un'opera poteva essere assolutamente identica a un oggetto reale, benché tutti i grandi movimenti degli anni sessanta (Fluxus, Pop Art, Minimalismo e Arte Concettuale) producessero arte che non era esattamente mimetica. Per paradosso, negli anni settanta la scultura e la fotografia spostarono il baricentro dell'autoconsapevolezza artistica. Da quel momento in poi iniziò ad andare bene quasi tutto, con la conseguenza che non si capisce più se sia ancora possibile elaborare una definizione di arte. Non tutto può essere arte.
    Il primo capitolo, il più lungo, potrebbe sembrare un excursus di storia dell'arte, ma non lo è. I principali studiosi di estetica hanno deciso che l'arte non era definibile poiché non c'è un tratto che accomuni indistintamente tutte le sue forme; nel migliore dei casi, si può dire che essa è un concetto aperto. Io invece sono convinto che debba essere un concetto dai contorni netti, devono esistere alcune caratteristiche comuni che spiegano perché l'arte è, in un certo senso, universale.</td>		</tr>
		<tr>	<td colspan="2">    
		
		<b>la differenza tra essere arte e saperla riconoscere</b> <br>

    In epoca vittoriana, le opere di tali tradizioni culturali vennero definite “primitive", ritenute cioè di un livello paragonabile a quello degli albori dell'arte europea, come i primitivi senesi. L'idea era che quelle opere fossero arte nel senso di perfetta imitazione della realtà, ammesso che quelli che le creavano ne fossero consapevoli. Nel XIX secolo opere appartenenti a queste tradizioni vennero esposte nei musei di storia naturale, a New York, Vienna o Berlino, e studiate da antropologi più che da storici dell'arte.
    Eppure era arte, e in quanto tale riveste un'importanza considerevole per questo libro che si propone di analizzare il concetto in un senso molto più ampio del mio iniziale uso del termine. Le enormi differenze tra l'arte che appartiene alla storia cosiddetta “albertiana” e quella che non vi appartiene evidenziano come la ricerca della verità visiva non rientri nella definizione di arte. Si può dire che essa sia una delle grandi conquiste della civiltà occidentale e che sia quindi il tratto distintivo dell'arte iniziata in Italia e progredita in Germania, Francia, Olanda e altrove, compresa l'America. Ma non è una caratteristica dell'arte in quanto tale. Solo ciò che appartiene a tutta l'arte appartiene all'Arte in quanto tale. Vedendo un'opera che lascia interdetti spesso ci si chiede: “Ma è davvero arte?”. A questo punto, però, entra in ballo la differenza tra essere arte e saperla riconoscere. L'ontologia studia le modalità dell'essere, mentre il riconoscere è compito dell'epistemologia - la teoria della conoscenza - sebbene nel nostro caso più che di conoscenza si parli di competenza di un intenditore. Lo scopo di questo libro è contribuire all'ontologia dell'Arte, intendendo con la maiuscola il termine nell'accezione più ampia, che includa proprio tutto quello che i membri del mondo dell'arte considerano degno di essere esposto e studiato nei grandi musei enciclopedici.</td> 	<td></td>		</tr>
		
		<tr>	<td></td>		<td colspan="2"> 
		
		<b>l'automatismo con l'arte</b> <br>

    E poiché per Breton era impossibile non identificare l'automatismo con l'arte, l'arte che preferiva era un flusso non premeditato e non controllato di linguaggio, senza guida né censura, una sorta di glossolalia con cui il portavoce spiritualista faceva parlare lo Spirito Santo in persona. Non c'è da meravigliarsi se i primi espressionisti astratti, profondamente influenzati dai toni del pensiero surrealista più che dalla sostanza, si consideravano sciamani, veicolo e sfogo di forze oggettive.
</td>		</tr>
		<tr>	<td colspan="2">    
		
		<b>come distinguere tra l'arte e gli oggetti reali</b> <br>

    Negli anni settanta, invece, subentrò un sostanziale cambiamento, tuttora in atto, cioè l'abbandono dei “materiali artistici'' tradizionali e l'introduzione nell'arte di qualunque tipo di oggetto, in particolare cose e materiali provenienti da quello che la fenomenologia chiamava Lebenswelt, il mondo della vita, delle nostre esperienze quotidiane. Questo pone una domanda fondamentale per la contemporanea filosofia dell’arte, cioè come distinguere tra l'arte e gli oggetti reali che non sono arte ma potrebbero benissimo essere utilizzati come tale.
    Questo pensiero mi venne all'improvviso un giorno in cui avevo un appuntamento con un gruppo di studenti di arte - o forse di filosofia - per un seminario informale a Berkeley. Entrando nell'edificio, passai accanto a una grande aula con degli imbianchini al lavoro; c'erano scale, stracci, secchi di vernice e acquaragia, pennelli e rulli. Pensai subito: e se si trattasse di un'installazione dal titolo Imbiancare? La coppia di artisti elvetici Fischli e Weiss realizzarono in effetti un'installazione nella vetrina di un negozio al centro di una città svizzera, forse Zurigo, fatta proprio di scale, bidoni di vernice, stracci macchiati di colore e simili. Chi conosceva gli artisti andò a vedere la vetrina come prodotto culturale; ma che interesse avrebbe avuto per gli amanti dell'arte se fosse stata, invece che arte, un semplice lavoro di imbiancatura, senza la maiuscola?</td> 	<td></td>		</tr>
		
				<tr>	<td></td>		<td colspan="2">   
				
				<b>lo stimolo del mercato</b> [titolo mio] <br>

    Un tempo i newyorkesi aspettavano le biennali del Whitney per conoscere le nuove tendenze dell'arte, e per anni l'autorità in merito fu il critico Clement Greenberg. Nel 1984, però, il suo regno era ormai tramontato. Invece dei movimenti artistici, erano quelli politici, come il femminismo, a richiedere spazi espositivi. Il multiculturalismo non fu tanto un movimento quanto la deliberata scelta dei curatori di presentare l’arte di neri, asiatici, indiani d'America e omosessuali. Un anno prima di diventare critico d'arte, alla Biennale del 1983, ebbi la netta sensazione che le opere in mostra non fossero più - per parafrasare l'espressione che circola tra gli addetti ai lavori - quello che stava per succedere: sorgeva dunque spontaneo chiedersi che cosa sarebbe successo. All'improvviso non ci si aspettava più un “grande evento” e l'esercito degli artisti non era che un grande serbatoio di individui molto dotati, emergenti o già affermati, **sorvegliati da curatori sempre più potenti che promuovevano i propri gusti e idee**.
    Rispetto ad altri momenti della storia, il problema di che cosa sia l'arte diventa una questione molto diversa; soprattutto alla fine del XX secolo, infatti, l'arte cominciò a manifestare la sua intima verità. Era come se la storia dell'arte, dopo secoli di progresso, avesse finalmente cominciato a rivelare la natura dell'oggetto dei suoi studi. Nella Fenomenologia dello spirito alla fine lo spirito trova ciò che era l'obiettivo della sua ricerca; secondo Hegel, l'arte è una componente dello spirito, insieme alla filosofia e alla religione. In un certo senso, la mia analisi fino a questo punto ha qualcosa in comune con quella hegeliana: ho cercato di tracciare per sommi capi la storia dell'arte moderna per arrivare a un punto in cui poter finalmente “aggredire” la questione fondamentale: c'era qualcosa nel modo in cui veniva pensata l'arte che rispondeva alla domanda sulla sua precisa natura.</td>		</tr>
		<tr>	<td colspan="2">    
		
		<b>la scelta</b> <br>

la scelta di questi readymade non mi fu mai dettata da un qualche diletto estetico. La scelta era fondata su una reazione d’indifferenza visiva, unita a una totale assenza di buono o cattivo gusto... dunque un'anestesia completa».8 Duchamp disprezzava profondamente quella che chiamava “arte retinica”, cioè arte gratificante per lo sguardo. Secondo lui, quasi tutta l'arte a partire da Courbet era retinica. Ma c'erano altri tipi di arte, religiosa o filosofica, cui non interessava tanto compiacere la vista quanto approfondire il pensiero.
.....
La sua opera è filosoficamente ricca, in particolare per l’atteggiamento verso la bellezza, per secoli ritenuta intrinseca al concetto di arte. In fondo, a partire dal XVII secolo, le scuole per artisti in molte lingue avevano nel nome un riferimento alle belle arti. **Il fatto che potesse esistere qualcosa di artistico, ma non bello**, è uno dei grandi contributi filosofici del XX secolo. Durante la riunione in cui venne deciso di rifiutare l’orinatoio di Mr Mutt, Arensberg cercò di difendere Duchamp: «Svincolata dai suoi scopi funzionali si rivela una forma affascinante, di conseguenza si tratta di un vero contributo estetico».10 In verità, **il contributo di Duchamp fu di aver fatto un’opera d’arte in assenza di estetica**. Per The Blind Man, un’effimera pubblicazione uscita insieme a The Blind Man's Ball, scrisse un articolo dal titolo “The Richard Mutt Case” (Il caso Richard Mutt): «Che il signor Mutt abbia fatto con le sue mani la Fontana o no, non ha nessuna importanza. È lui che l’ha scelta. Ha preso un articolo comune della vita di tutti i giorni, lo ha sistemato in modo che il suo significato utile scomparisse con il titolo nuovo e il nuovo punto di vista - ha creato un nuovo pensiero per questo oggetto».11 Conclude poi il testo scrivendo: «Quanto al fatto che si tratta di un sanitario [...] le uniche opere d’arte che l’America abbia mai prodotto sono tubature e ponti».12 Come i grattacieli, si tratta di beni, di oggetti con un’utilità pratica. Non sono, come diceva Arensberg, contributi estetici. Rovesciando l’orinatoio in quel modo si assicurava «la scomparsa del suo significato utile».
</td> 	<td></td>		</tr>
		
		<tr>	<td></td>		<td colspan="2"> 
		
		<b>quanto sono utili le definizioni?</b> <br>

    Ma quanto sono utili le definizioni? Wittgenstein fa un esempio in cui esse appaiono inutili, non necessarie: il concetto di gioco.
    Di solito riusciamo a distinguere bene le attività che rientrano nella categoria dei giochi, ma quando prendiamo in esame quelli esistenti nella loro grande varietà-campana, poker, girotondo, sciangai, gioco della bottiglia, nascondino e infiniti altri - è difficile mettere a fuoco quale caratteristica abbiano in comune. E, di conseguenza, capire come sia possibile isolare una definizione, anche se i bambini non hanno quasi mai difficoltà a riconoscere i diversi giochi né a farli. Si potrebbe dire che i giochi sono un divertimento e non una cosa seria, ma questo non può rientrare in una definizione generale, poiché c’è chi diventa addirittura violento dopo una sconfitta della propria squadra. È inutile dirgli che è solo un gioco. Ci ritroviamo quindi senza una definizione e, secondo Wittgenstein, averne una non necessariamente sarebbe un vantaggio. Il massimo che possiamo fare è trovare una somiglianza, come tra i membri di una stessa famiglia; come un bambino che ha il naso del papà e gli occhi della mamma. Oppure possiamo immaginare una serie di cose: a, b, c, d; anche se a assomiglia a b, b assomiglia a c e c assomiglia a d, a non assomiglia a d. Non esiste quindi un tratto che accomuni in maniera indistinta tutti i giochi su cui basare una definizione. Curioso, pensarono i wittgensteiniani, che i giochi non condividano alcuna caratteristica! Nemmeno i filosofi sono andati oltre nella ricerca.
   ......
   Weitz e i suoi potrebbero a buon diritto concludere che gli anni sessanta e settanta di fatto confermano l’idea che l’arte sia un concetto aperto, sposando quell’atteggiamento spesso definito anti essenzialista. Io, però, sono un essenzialista; a mio parere la logica della storia dell’arte la fa senza dubbio apparire un concetto aperto: l’arte greca era mimetica, mentre quella romanica non lo era affatto. L’astrattismo dimostra che la mimesi non è un requisito essenziale dell’arte, ma nemmeno l’astrazione lo è. Sembra impossibile sapere che cosa appartenga all’arte e cosa non vi appartenga. Tuttavia credo che Warhol ci aiuti a capire che cosa è sempre inerente all’essenza dell’arte, valido finché ci sarà produzione artistica. Il problema è che sono proprio i filosofi ad arrivare alla conclusione che l’arte sia un concetto aperto perché non riescono a trovare una serie di proprietà visive comuni. Forse hanno smesso di cercare: io, infatti, ne conosco almeno due che possono rientrare nella definizione di arte. Dobbiamo semplicemente continuare la caccia e trovare una caratteristica condivisa da tutte le opere. Ai tempi di Wittgenstein, i filosofi erano sicurissimi di riuscire a riconoscere quali creazioni fossero opere, ma **identificarle non significa capirle**. Bisogna trattarle da opere d’arte, come le tratterebbe un critico. Quello che serve è una mente aperta, non un concetto aperto.
</td>		</tr>
		<tr>	<td colspan="2">    
		
		<b>le opere d’arte sono significati</b> <br>
    
    Che differenza c’era, quindi, tra le scatole fabbricate nella Factory di Warhol e quelle prodotte in fabbrica? Quelle della Factory erano di legno, mentre quelle industriali di cartone ondulato. La differenza si poteva anche ribaltare. Le scatole della Factory erano dipinte di bianco con il motivo serigrafato su quattro facce e sul coperchio, ma molte delle scatole industriali erano fatte alla stessa maniera. Altre scatole industriali non erano colorate di bianco, avevano solo il logo e lo sfondo restava color cartone. Le scatole commerciali contenevano le pagliette abrasive, mentre quelle di Andy no, ma anche piene di pagliette sarebbero comunque rimaste un oggetto d’arte. I membri del mondo dell’arte avrebbero potuto distinguerle come oggetti artistici? Forse, ma tirando a indovinare, perché viste dall’esterno erano uguali.
    A mio parere, dunque, **in assenza di differenze visibili, dovevano essercene di invisibili:** non nel senso delle pagliette contenute all’interno della scatola, ma **nel senso di caratteristiche indipendenti dalla percezione visiva**. Due sono le qualità invisibili per natura che ho individuato: nel mio primo libro sulla filosofia dell’arte ho scritto che le opere d’arte erano a proposito di qualcosa, stabilendo quindi che **dovevano avere un significato.** I significati sono frutto di inferenza o di intuizione, ma non sono mai qualcosa di materiale. Inoltre, invece che in una frase con soggetto e predicato, nel caso dell’opera d’arte il significato prende corpo nell’oggetto che lo trasmette. La conclusione era dunque che **le opere d’arte sono significati che prendono corpo.**
.....
Non fa parte del significato, ma fa parte dell’oggetto che dà corpo a quel significato. Dire che è l’ermeneuticità, cioè il dare corpo a un significato, a rendere un oggetto un’opera d’arte si applica tanto all’opera di David quanto a quella di Warhol. Di fatto, si applica a tutto ciò che è arte. Quando i filosofi hanno sostenuto che non esiste una proprietà condivisa da tutte le opere d’arte essi si sono limitati a cercarla tra quelle visibili. Sono le caratteristiche non visibili che consentono a un oggetto di diventare arte. Naturalmente una proprietà può essere entrambe le cose, parte dell’oggetto e parte del significato.</td> 	<td></td>		</tr>
		
	 <tr>	<td></td>		<td colspan="2">    
	 
	 <b>alla fine dell’arte</b> <br>

    Nel 1990 il celebre curatore Pontus Hultén, che nel 1968 organizzò una mostra di Warhol al Moderna Museet di Stoccolma, fece realizzare da alcuni falegnami un centinaio di scatole Brillo a Lund, dopo la morte di Andy, e poi le autenticò. Quelle scatole erano dei falsi, e false erano le relative autentiche. All’epoca, le Brillo Box del 1964 non andavano quasi mai all’asta, ma quando accadeva partivano da una base di due milioni di dollari. Hultén morì prima di essere denunciato. Le scatole autenticate non erano autentiche, erano falsi. Per quanto ne so, non avevano nessun valore commerciale. Eppure potrebbero anche essere ambite da qualcuno che voglia godersi un bel Warhol con l’ulteriore sfizio di dichiararlo falso e praticamente indistinguibile dall’originale. Abbiamo ora quattro diverse scatole. Ce ne potrebbero di certo essere altre, tutte con un significato diverso. Eccoci arrivati alla fine dell’arte.
    ....
    L’imitazione moderna è affine al sogno perché non è vero che un dato gesto sia, per esempio, un passaggio in una partita di calcio, anche se un giocatore compie esattamente gli stessi movimenti. Piuttosto, è un sogno a occhi aperti, poiché il ballerino vuole che il pubblico veda ciò che sta imitando e che legga quel movimento come una mossa da calciatore, anche se non c’è nessuna palla. La percezione è condivisa in una maniera in cui i sogni non possono mai esserlo, anche se qualcuno sogna di correre dietro a una palla. Qualunque movimento può essere trasformato in danza e quindi acquisire lo statuto di sogno a occhi aperti. Lo stesso vale per la recitazione, per esempio quando un’attrice serve un cocktail che è solo un bicchiere pieno d’acqua. **Assaggiare qualcosa che non ha sapore è come un sogno non riuscito. Non è possibile catalogare tutti i modi diversi in cui gli artisti riescono a produrre sogni.**</td>		</tr>
		<tr>	<td colspan="2">  
		
		<b>Verità visiva</b>  <br>

    Ho cominciato a interessarmi a loro perché Russell Sturgis, il primo critico d'arte di The Nation e tra i primi critici d'arte professionisti negli Stati Uniti, pensava che fossero loro, e non i membri dell'American Academy of Design, a rappresentare il futuro della pittura americana. Come la Confraternita preraffaellita inglese, che si era guadagnata l'approvazione dell'autorevole critico d'arte John Ruskin, anche gli americani credevano in quella che definivano "Verità visiva". Sul London Times Ruskin scrisse nel 1851 che, a partire da Raffaello, si era sempre cercato di «dipingere immagini belle invece che i fatti nudi e crudi», mentre questi artisti erano determinati a ritrarre solo quello che vedevano «a dispetto di qualunque convenzione pittorica». Il maggior complimento per i pre-rafs (così erano soliti chiamarsi gli americani) era che, guardando un'opera, la si potesse credere fatta da una macchina fotografica. A questo punto, però, la domanda, quasi ovvia, è perché non si potesse usare direttamente la macchina fotografica invece di fare tutta quella fatica per dipingere ciò che uno strumento ritrae senza il minimo sforzo. La macchina fotografica, infatti, mostrava solo quello che l'occhio vede, niente di più, istituendo quindi il criterio della verità visiva: la sua utilità, per l'arte, era mostrare che cos'era la verità visiva in ogni singolo caso.</td> 	<td></td>		</tr>
		
			 <tr>	<td></td>		<td colspan="2">    
			 
				<b>irrilevanza per la definizione di arte	</b> <br>

    I fotografi non tardarono a dimostrare di essere capaci di fare altrettanto rivendicando il diritto di essere considerati artisti. Il fotografo vittoriano Henry Peach Robinson ingaggiava attori, costruiva una scena carica di emozione e la fotografava, come in Fading Away, il cui soggetto è una giovane donna morente. **Le composizioni di Peach Robinson hanno influenzato le grandi fotografie retroilluminate di Jeff Wall, in merito alle quali chiedersi se sia davvero arte non ha più senso**. Con l’avvento dell'Impressionismo, i fotografi dimostrarono di poter ottenere gli effetti di quel tipo di pittura con una messa a fuoco imperfetta, lenti coperte e carta a grana grossa. Eppure Stieglitz dovette ancora scontrarsi con l'ostilità generale verso questo mezzo, nonostante la lettera di Delaroche per perorare la causa di Daguerre. Per fortuna, la controversia passò in secondo piano, e fu lo stesso Modernismo a disinnescarla dando meno importanza alla riaffermazione del primato della pittura. Wall avalla la tesi postmodernista (postgreenberghiana) secondo cui va bene quello che funziona; l’ispirazione per la retroilluminazione delle foto, del resto, gli venne guardando le fermate dell’autobus.
    Nel frattempo, è chiaro che alla fotografia veniva negato lo status di arte soprattutto perché tutto quello che sembrava fare della pittura un’arte era venuto meno lasciando solo qualcosa che potremmo a buon diritto chiamare pittografia: quanto ad abilità manuale, non serviva altro che la capacità di premere un bottone o schiacciare una pompetta. **Questo significa che pittograficamente la mano valeva quanto un piede.** Mancava a questo punto solo di rendere superfluo l’occhio, il che ci riporta a Duchamp, che reinventò il concetto di arte riducendo sia la mano sia l’occhio, insieme all’estetica, all’irrilevanza per la definizione di arte.</td>		</tr>
		<tr>	<td colspan="2">   
		
		<b>**che cosa le rendesse diverse** </b><br>

    È stata quella mostra a indirizzare il mio interesse filosofico verso l’arte contemporanea. Ero convinto che le scatole di Warhol fossero una forma d’arte, ma mi domandavo che differenza potesse esserci tra queste scatole e i veri cartoni di Brillo del supermercato, identici nell’aspetto. **La domanda non era se si vedevano delle differenze, cioè una domanda epistemologica, bensì che cosa le rendesse diverse, cioè una domanda che in filosofia si definisce ontologica**, per la quale occorre una definizione di arte.
    La svolta degli anni sessanta fu il progressivo riconoscimento che qualunque cosa può essere opera d'arte, come risulta da tutti i principali movimenti dell’epoca, Pop Art, Minimalismo, Fluxus, Arte Concettuale e così via. **Qual era, allora, la differenza?** Il mantra che circolava nel mondo dell’arte era l’astiosa affermazione di Frank Stella: «quello che vedi è quello che vedi». Ma non c’era molta differenza tra quello che si vede guardando una Brillo Box di Warhol e le scatole in commercio disegnate da James Harvey. Perché queste ultime non erano opere d’arte mentre quelle della Factory di Andy sì? Nel primo capitolo ho dato una risposta, ora mi sono soffermato, non senza un certo stupore, **sul modo in cui la macchina fotografica contribuì a dare forma a una domanda filosofica irrisolta** da qualche millennio, ovvero “cosa è l’arte?” e contestualmente ho spiegato perché il "paragone” tra fotografia e pittura è stato, di necessità, l’ultimo possibile. Quando Duchamp e Warhol lasciarono la scena, il concetto di arte ormai era cambiato in modo radicale, inaugurando una seconda fase della storia dell’arte genericamente intesa.</td> 	<td></td>		</tr>
					 <tr>	<td></td>		<td colspan="2">    
					 
					 <b>avere un’idea estetica</b> <br>

A un certo punto, ricordiamolo, Kant afferma che, se ci chiedono che cosa ne pensiamo di determinati prodotti artistici, potremmo rispondere che mancano di spirito «sebbene, per quanto riguarda il gusto, non si trovi in essi niente da biasimare». Quindi, ancora una volta, un'opera può anche essere bella, per quanto concerne il gusto, ma carente per quanto riguarda lo spirito, e credo sia parecchia l'arte carente di spirito.</td>		</tr>
		<tr>	<td colspan="2">   
		
		<b>distinguere l’arte dalla non arte</b> <br>

    Ero convinto che dovesse esserci una teoria dell’arte in grado di spiegare la differenza. Qualche filosofo aveva percorso lo stesso cammino negli anni sessanta. Richard Wollheim coniò l’espressione “criteri minimi”, di stampo wittgensteiniano, senza però rispondere alla domanda, in quanto ipotizzò che **servissero per distinguere l’arte dalla non arte**, e quindi erano criteri percettivi, e la questione restava aperta. George Dickie parlò esplicitamente di un problema di definizione, in un’epoca in cui non erano solo i wittgensteiniani a considerare la definizione di arte tanto impossibile quanto inutile. Mi complimentai con Dickie per il coraggio, ma confutai la sua definizione di stampo istituzionalista secondo la quale una cosa è un’opera d’arte se il Mondo dell’Arte la considera tale. Ma che coerenza c’è nel decretare artistiche le Brillo Box e non gli scatoloni in cui viaggiano le pagliette? Dovevano pur esserci altri motivi, e in quel caso l’arte non sarebbe più stata frutto di una semplice decisione arbitraria.
    Mi pare fossero queste le principali posizioni in campo e chi ha stilato il bando per gli elaborati aveva perfettamente ragione a sostenere che le qualità estetiche non rivestivano alcun ruolo rilevante nelle discussioni successive. Nella sua definizione Dickie aggiunse anche che un’opera d’arte «si candida a essere apprezzata» e potrebbe a buon diritto trattarsi di un apprezzamento estetico, ma è sempre rimasto vago in merito.
    In più di un’occasione ho affermato che due oggetti indiscernibili, come le Brillo Box e gli scatoloni di pagliette Brillo, identici da un punto di vista percettivo, devono essere identici anche da un punto di vista estetico; oggi, avendo approfondito meglio il pensiero filosofico su questo punto, non ne sono più convinto. Questo però, come vedremo, rende il problema dell’estetica più irrilevante che mai.
.....
    La scatola di Warhol era un’opera di Pop Art, così chiamata perché usava immagini di cultura popolare. La scatola di Harvey apparteneva alla cultura popolare, ma non era Pop Art perché il suo argomento non era la cultura popolare. Harvey creò una grafica che toccava le giuste corde della sensibilità popolare, Warhol portò a coscienza tale sensibilità e diventò un artista molto amato dalla gente comune perché la sua arte pareva parlare della gente comune. La scatola di Harvey, invece, non parlava della gente comune, parlava di pagliette Brillo, che appartenevano al mondo della gente comune, dato che far brillare l’alluminio era un’esigenza estetica della quotidianità domestica.</td> 	<td></td>		</tr>
					 <tr>	<td></td>		<td colspan="2">  
					 
					 <b>l’estetica non è lo scopo dell’arte</b> <br>

La lloro indiscussa bellezza è soltanto un requisito che viene dato per scontato nella scultura del XVIII secolo, non l’argomento principale di quella forma artistica. Ma se l’estetica non è lo scopo dell’arte, allora a che cosa serve?
....
La mia impressione è che portando nell’arte il duplice criterio di significato e modo in cui quel significato prende corpo s’introduca in essa un collegamento con la dimensione conoscitiva: con quello che è possibile, fedele ed effettivo. Gregorio Magno a proposito dei capitelli scolpiti delle basiliche romaniche disse che erano la Bibbia degli analfabeti: mostrano cioè quello che, secondo la Bibbia, è accaduto. Dicono a chi non sa leggere ciò che occorre sapere. In altre parole, esprimono quello in cui si deve credere. La bellezza non ha niente a che fare con tutto questo, anche se il bravo incisore presenta la regina di Saba bella come davvero fu. È possibile che avesse quell’aspetto, ma si può parlare di arte anche se non raffigura cose belle. **La bellezza era un valore settecentesco**.</td>		</tr>
		<!-- tr>	<td colspan="2"></td> 	<td></td>		</tr>
					 <tr>	<td></td>		<td colspan="2"></td>		</tr>
		<tr>	<td colspan="2"></td> 	<td></td>		</tr -->
		
	</tbody>
</table>
